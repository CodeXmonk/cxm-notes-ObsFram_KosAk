---
title: 02 KosAk eredeti cikk.
---

# Első próba

Az "Eredeti forrás"-t a következő alapján újraértelmezni szükséges:

***Bevezetés a sportdiagnosztikába***<br>
*Szerkesztette: Dr. Balogh László;<br>
Campus Kiadó, Debrecen;<br>
Kézirat lezárva: 2015. november 20.<br>
ISBN 978-963-9822-43-6*

## Eredeti forrás

A morfológiai életkor megállapítása a testméretek alapján történik. A meghatározásához használt testméretek korcsoportok szerinti átlagaiból táblázatokat szerkesztünk (2.táblázat) és ezek alapján megállapítjuk, hogy a kérdéses gyermek elérte-e a naptári korának megfelelő átlagos fejlettséget, vagy milyen naptári életkornak megfelelő értéket képvisel. Erre a célra leggyakrabban a testmagasságot és a testtömeget alkalmazzuk. Nagyon lényeges, hogy a táblázatoknak azt a népességet kell reprezentálniuk, amelyikhez a vizsgált személy tartozik, tehát ilyen célra más országok adatai nem alkalmazhatók. Ezeket a referencia értékeket időnként (általában tíz évenként) ismételten meg kell állapítani, tehát a múlt század elejéről származó adatok szintén nem alkalmasak a morfológiai életkor meghatározásához.


A morfológiai életkor meghatározásához - melyet Mészáros János alapján (1990) ismertetünk - a következő változók ismerete szükséges: a személy naptári életkora decimális értékben (DCK), a testmagasság (<span style="color:red">TTM</span>), a testtömeg (<span style="color:green">TTS</span>) és a plasztikus index (<span style="color:lightblue">PLX</span>). Az első háromról már említést tettünk. A <span style="color:lightblue">PLX</span> a csontozatra és az izomzatra jellemző három mérőszám aritmetikai összege, azaz PLX = VAS + AKK + KZK, ahol a VAS = vállszélesség, AKK = alkarkerület, KZK = kézkerület (mindhárom cm-ben kifejezve).

Tételezzük fel, hogy az általunk vizsgált fiú gyermek decimális kora (DCK) 14 év, testmagassága (TTM) 153,1 cm, testtömege (TTS) 40,6 kg, vállszélessége (VAS) 36,4 cm, alkarkerülete (AKK) 24,0 cm, kézfejkerülete (KZK) 14,0 cm, plasztikus indexe (PLX) az adatok alapján 74,4 cm G042.

A morfológiai életkor meghatározása a következő módon történik:

1. 0,25 év pontossággal meghatározzuk, hogy a vizsgált gyermek 
termete, testtömege és plasztikus indexe a táblázatban külön-külön hány 
éves kornak felel meg. így a testméretek alapján három korbecslési adatot kapunk.

2. első megközelítésben a morfológiai életkort a naptári életkor (DCK), a testmagasság, a testtömeg és a plasztikus index alapján kijelölt életkorok átlaga alapján kapjuk meg. A fentebb megadott  változók alapján az 1. táblázat figyelembe vételével a 14 éves decimális korú fiú testmagassága 12,5; testtömege 12,0; plasztikus indexe 13,0 évesnek felel meg, ezek átlaga szerint becsült morfológiai kora 12,87 évnek felel meg.

3. az így kapott és tizedes években kifejezett morfológiai életkort korrigálni kell abban az esetben, ha a gyermek testmagassága a naptári életkorának megfelelő táblázati értéktől lényegesen eltér, vagyis amikor a mért testmagasság az egy vagy több évvel idősebbek/fiatalabbak táblázati értékéhez áll közelebb. A korrekció a 2. pont szerint kiszámolt morfológiai életkor 5 %-os csökkentését jelenti abban az esetben, ha a gyermek termete meghaladja a nála egy évvel idősebbek testmagasságát, de még nem éri el a két évvel idősebbek standardját. A korrekció ugyanilyen mértékű növelést jelent, ha a gyermek a korábban leírt mértékben alacsonyabb, mint a korosztályos standard.

4. ha a vizsgált személy testmagassága a két évnél több évvel idősebbek vagy fiatalabbak
táblaértékéhez áll közelebb, akkor a korrekció ± 8%.

A morfológiai életkor számítása a következő összefüggéssel foglalható össze:

MK = 0,25 × (TTM kor + TTS kor +PLX kor + DCK) ± Korr.

ahol MK = morfológiai életkor, TTM kor = a táblázati értéknek megfelelő életkor, amelyhez a vizsgált személy testmagassága a legközelebb áll, TTS kor és PLX kor értelmezése ugyanúgy történik, mint a testmagasságnál, DCK = decimális életkor, Korr. = a szükség esetén alkalmazandó korrekció.

<TÁBLÁZAT: a KosAk kalkulátor oldalon.>

( TTM = testmagasság; % = a testmagasság a 18 éves életkori érték százalékában kifejezve; TTS = testtömeg; PLX = plasztikus index)

Feltételezett példánk szerint a vizsgált fiatal esetében:

MK = 0,25×(12,5 + 12,0 + 13,0 + 14) = 12,87 év

Mivel a naptári korhoz (DCK) képest ez 1,125 évvel alacsonyabb, így a kapott eredményt annak 5 %-ával, 0,64 évvel megnöveljük. A végeredmény 12,87 + 0,64 = 13,51 év lesz G042.

5. ha a kérdéses személynél táplálkozási zavar, vagy endokrin megbetegedés esete fordul elő, úgy nem lehet figyelembe venni a testtömegnek megfelelő életkort, ilyenkor csak a másik három változó korátlagával számolunk.

6. ha 12-13 éves leányoknál, vagy fiúknál a mért testmagasság, testtömeg, vagy plasztikus index a 17-18 éves életkornak megfelelő standardhoz áll közelebb, vagy azt meghaladja, akkor a testméretnek megfelelő életkort 16 évesnek tekintjük, függetlenül attól, hogy a 17 vagy 18 évesnek megfelelő táblázati értékhez áll közelebb.

A módszerrel a 9-14 éves életkor között a csontváz szerinti életkorral megegyező pontosságú kormeghatározás adható.
